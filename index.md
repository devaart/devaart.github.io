---
        layout: page
        title: Groepspraktijk Mechelen Zuid - Dr. Sofie Decamps en Dr. Sofie Van Tongelen
---

Welkom op de website van huisartsenpraktijk De Vaart. U kan via deze website ook een <a href="http://www.introlution.be/clientwebsites/doctorwebsite_2/logincustom.aspx?domain=huisartsendevaart.be" target="_blank">afspraak maken</a>. 

### Opgelet: vrije raadpleging afgeschaft!

Om te vermijden dat er teveel patiënten gelijktijdig in de wachtzaal moeten zitten, wordt de vrije raadpleging vanaf 12 maart afgeschaft. U kan uiteraard nog steeds gewoon op afspraak komen, of bellen indien U geen vrij moment meer ziet maar toch nog dringend nood heeft aan een consultatie.

### Coronavirus COVID-19

Wij vragen met aandrang aan iedereen met symptomen van een luchtweginfectie om NIET naar de praktijk te komen. Keelpijn, hoest, loopneus, ... zelfs zonder koorts: BLIJF THUIS en neem telefonisch contact op met ons! Dit is belangrijk om verspreiding van het virus te vertragen. 

Meer informatie kan je vinden op [https://www.info-coronavirus.be/](https://www.info-coronavirus.be/).

### Verhuis

We zijn verheugd jullie te kunnen melden dat we binnenkort verhuizen! Vanaf half juni zullen de raadplegingen doorgaan in de Vrijgeweidestraat 4. De exacte verhuisdatum delen we jullie nog mee.

In onze nieuwe praktijk hebben we meer ruimte en zullen we jullie nog beter van dienst kunnen zijn.
Er zijn enkele parkeerplaatsen voor de deur voorzien of u kan uw wagen parkeren in de Vrijgeweidestraat of de Stuivenbergvaart. Fietsen kunnen voor de deur gestald worden.

### Nieuwe haio

Vanaf 1 oktober 2019 verwelkomen wij Dr. Elien Acke als nieuwe haio in onze praktijk. Wij nemen afscheid van Dr. Noémie Schenk, die het eerste jaar van haar opleiding tot huisartsgeneeskunde in onze praktijk voltooide. Wij wensen haar nog veel succes toe in haar verdere opleiding.  Wij herinneren U er graag aan dat wij dagelijks een patiëntenoverleg houden, zodat alle artsen in de praktijk op de hoogte zijn van uw medische toestand. <a href="praktischeinfo.html#opleidingspraktijk">Klik hier</a> voor meer informatie over onze praktijk als opleidingsplaats.

### Griepseizoen 2019-2020:

Griep treft elke winter 1 op de 10 mensen. Meestal genees je vanzelf, maar bij sommige risicogroepen kan griep ernstige gevolgen hebben. Daarom wordt een griepvaccin aanbevolen voor iederen ouder dan 65 jaar, zwangeren, ouders van kindjes jonger dan 6 maanden en mensen met gezondheidsproblemen zoals diabetes of een ziekte van longen, hart, lever of nieren. Jaarlijkse griepvaccinatie biedt de beste kans om zonder griep de winter door te komen.

Ook dit jaar voorzien wij weer enkele **vaccinatiemomenten** waarop u, zonder afspraak, kan langskomen voor het plaatsen van uw griepvaccin. Wij herinneren u er graag aan dat deze momenten enkel en alleen bedoeld zijn voor het plaatsen van uw vaccin. Voor andere vragen, het voorschrijven van medicatie ed, moet u een nieuwe afspraak maken. 
Dit jaar zullen de vaccinatiemomenten doorgaan op:
- zaterdag 09/11 van 9u tot 11u
- vrijdag 15/11 van 13u tot 14u
- donderdag 21/11 van 20u tot 21u 

U moet zelf uw vaccin meebrengen! Een voorschrift kan u vanaf maandag 16/09 dagelijks komen ophalen bij onze praktijkassistente en dit elke werkdag van 8u30 tot 11u.

### Raadplegingen

Om de kwaliteit van zorgen voor onze patiënten te bewaren en voldoende beschikbaar te kunnen blijven, heeft onze praktijk vanaf 01/11/'17 een patiëntenstop ingevoerd. U kan zich om die reden ook niet meer online aanmelden als nieuwe patiënt in onze praktijk. U kan telefonisch met ons contact opnemen voor meer info, bij voorkeur elke werkdag tussen 8u30 en 12u.

U kan een afspraak inplannen via de online agenda of telefonisch, bij voorkeur in de voormiddag, via het secretariaat. Indien er geen plaats meer vrij is in de online agenda maar U toch voor een dringend probleem nog dezelfde dag moet gezien worden, kan U uiteraard ook steeds telefonisch contact opnemen. 

U kan ook 's avond terecht voor een afspraak. We zouden wel willen vragen om zoveel mogelijk overdag te komen indien U daartoe de mogelijkheid hebt. Of toch het vroegst mogelijke tijdstip te kiezen. Zo kunnen we iedereen de kans bieden om zo snel mogelijk gezien te worden.


### Praktijkinfo

<p>
Huisartsenpraktijk De Vaart<br>
Stuivenbergvaart 52<br>
2800 Mechelen<br>
</p>
<p>
Telefoon: <a href="tel:015/48.03.03">015/48.03.03</a>
</p>

<p>
Email: <span class="doeeensraar">eb.traavednestrasiuh@ofni</span>
</p>