---
        layout: page
        title: Groepspraktijk Mechelen Zuid - Dr. Sofie Decamps en Dr. Sofie Van Tongelen
---

Welkom op de website van huisartsenpraktijk De Vaart. U kan via deze website ook een <a href="https://www.introlution.be/clientwebsites/doctorwebsite_2/logincustom.aspx?domain=huisartsendevaart.be" target="_blank">afspraak maken</a>. 

<img src="/images/Logo_RGB.png" width="30%" align="right"/>

### Covidvaccinatie

Voor de covidvaccinaties werken wij samen met enkele andere huisartsenpraktijken en apotheken. We organiseren vaccinatiemomenten waarop u kan inschrijven via onderstaande link: [https://forms.gle/y1ZNJwLAeuxaYfe26]

Waar? Chiro Hombeek, zaal Hoje, Zemstseweg 43, 2811 Hombeek (er is parking aanwezig)

Wanneer? Donderdagvoormiddag 28/09, 05/10 en 19/10 tussen 9u en 11u. Er is een beperkte capaciteit per tijdsslot. Indien alle tijdssloten volzet zijn, bekijken wij wanneer we extra vaccinatiemomenten kunnen inplannen.

U hoeft het vaccin niet zelf mee te brengen. Inschrijven is wel verplicht en kan enkel indien u patiënt bent in één van de deelnemende praktijken.

Kom op het afgesproken tijdstip dat u kiest bij uw online inschrijving.

### Griepvaccinaties 2023-2024

Net zoals vorig jaar gaan de griepvaccinaties door in de praktijk zelf.

U kan vanaf 16/10 elke weekdag tussen 10u en 11u langskomen met het vaccin, zonder afspraak. Indien u tot de risicogroep behoort, kan u het vaccin zonder voorschrift ophalen bij de apotheker.

Komt uw huisarts gewoonlijk op huisbezoek? Zorg er dan voor dat U het vaccin in huis heeft. Zo kan uw huisarts het vaccin bij het volgende bezoek toedienen.

Voor wie is vaccinatie tegen covid en griep aanbevolen?

#### Covid- en griepvaccinatie

- personen van 65 jaar en ouder
- personen die langdurig verblijven in een zorgvoorziening, bijvoorbeeld in een woonzorgcentrum
- personen met bepaalde onderliggende gezondheidsproblemen
  - longaandoeningen
  - leveraandoeningen
  - metabole aandoeningen zoals diabetes type 1 en 2 
  - hartaandoeningen 
  - neurologische aandoeningen en ernstige psychische aandoeningen zoals dementie
  - bepaalde zeldzame ziekten (waaronder het syndroom van Down). 
- alle personen met immuunstoornissen en hun gezinsleden
- zwangere vrouwen
- personen met obesitas (BMI > 40)
- alle personen die in de zorgsector werken, in en buiten zorginstellingen
Griepvaccinatie
- personen die samenwonen met kinderen jonger dan 6 maanden waarvan de moeder niet gevaccineerd is tijdens de zwangerschap

Meer informatie over de vaccinaties en de risicogroepen vindt U op [https://www.laatjevaccineren.be]

### Opsporing baarmoederhalskanker

We merken dat veel vrouwen zich niet op regelmatige basis laten screenen voor baarmoederhalskanker.

Het uitstrijkje spoort vooral de voorlopers van baarmoederhalskanker op. Een eenvoudige behandeling is op dat moment voldoende om kanker te voorkomen. Vroegtijdige opsporing kan 8 op de 10 overlijdens door baarmoederhalskanker voorkomen.

Een uitstrijkje wordt best elke 3 jaar afgenomen (indien uw laatste uitstrijkje afwijkend was, kan dit sneller zijn). Dit kan bij ons of bij uw gynaecoloog.
Meer info vind je hier: https://baarmoederhalskanker.bevolkingsonderzoek.be/nl

### Praktijkverpleegkundige

Marijke, onze praktijkassistente, is al enkele jaren werkzaam in onze praktijk. Aangezien zij vroedvrouw/verpleegkundige van opleiding is zal zij vanaf heden ook verpleegkundige taken op zich nemen.

Elke maandagnamiddag tussen 13u en 15u kan je bij haar terecht voor bloednames, vaccinaties, wondzorg,…

Woensdagochtend kan je tussen 7u30 en 8u nuchtere bloednames laten afnemen.

Afspraken hiervoor kunnen telefonisch gemaakt worden.

### Voorschriften

Vanaf heden zullen er geen voorschriften meer voorgeschreven worden na mail of telefonisch contact. Ook niet voor chronische medicatie.

Gelieve dus steeds vóórr elke consultatie goed na te kijken welke medicatie u nodig heeft in de nabije toekomst.

Indien u toch medicatie ontbreekt, vragen we om op consultatie te komen.

### Haio Dr. Arnout Van Roosbroeck

In oktober 2022 start Dr. Van Roosbroeck in onze erkende opleidingpraktijk. Hij zal het eerste anderhalf jaar van zijn opleiding bij ons voltooien. 

### Nieuws: nieuwe vaste collega Dr. Ans Vangrunderbeek

Wegens een verhuis naar Hasselt om familiale redenen, nemen wij eind juni met heel veel spijt in het hart afscheid van Dr. Lore Steenwegen, die het voorbije jaar ons artsenteam met veel enthousiasme kwam versterken.

Wij zijn heel blij te kunnen aankondigen dat de leegte opgevuld wordt door een bekend gezicht, Dr. Ans Vangrunderbeek. Zij stelt zichzelf hieronder nog eens voor:

Sommigen onder jullie zullen me nog herinneren als Huisarts-In-Opleiding (HAIO). In september 2022 studeerde ik af als huisarts. Daarna ben ik een aantal maanden gaan reizen om een stukje van de wereld te ontdekken. Maar het pleziert me enorm om vanaf midden februari het team huisartsen De Vaart te kunnen vervoegen. Ik ga ook nog even dokter Marie Lambrecht vervangen tijdens haar zwangerschapsrust, maar vanaf juli blijf ik definitief bij het huisartsenteam De Vaart. Ik kijk er alvast naar uit bekende gezichten terug te zien en nieuwe te leren kennen.

### Psychologen in onze praktijk

Vanaf februari 2021 hebben wij onze diensten uitgebreid en kan je in onze praktijk terecht bij zelfstandig psychologe Leonoor Van Dongen. Voor meer informatie, vragen of aanmeldingen, kan je Leonoor bereiken op [vandongenleonoor@gmail.com](vandongenleonoor@gmail.com).

<br>

Vanaf juni 2023 start ook Elisabeth Timmermans als psychologe in onze praktijk. Dr. Elisabeth Timmermans is klinisch psycholoog en auteur van het boek Liefde in tijden van Tinder. Ze behaalde in 2017 haar doctoraat in de sociale wetenschappen aan de KU Leuven en werkte daarna tot 2020 als postdoctoraal onderzoeker en universitair docent aan de Erasmus Universiteit Rotterdam. Ze publiceerde al meer dan 20 academische artikels over online daten en de impact van de media op seks en relaties. De passie voor haar onderzoek zorgde ervoor dat ze terug achter de schoolbanken kroop en in juli 2022 behaalde ze met grote onderscheiding haar master in de klinische psychologie. In september 2022 startte ze haar vierjarige opleiding tot cliëntgericht psychotherapeut. Naast haar werk als klinisch psycholoog in Elim (residentieel centrum voor psychotherapie) helpt ze in de praktijk mensen in hun zoektocht naar liefdevolle relaties met zichzelf en anderen. Daarnaast heeft ze ook ervaring met het begeleiden van mensen die worstelen met moeilijkheden als depressie, angst, onzekerheid en trauma.
 
Voor meer informatie, vragen of aanmeldingen kan je Elisabeth bereiken op [timmermanselisabeth@gmail.com](timmermanselisabeth@gmail.com). Meer informatie vind je ook op haar website [http://www.liefdeintijdenvantinder.be](http://www.liefdeintijdenvantinder.be).

### Praktijkinfo

<p>
Huisartsenpraktijk De Vaart<br>
Vrijgeweidestraat 4<br>
2800 Mechelen<br>
</p>
<p>
Telefoon: <a href="tel:015/48.03.03">015/48.03.03</a>
</p>

<p>
Email: <span class="doeeensraar">eb.traavednestrasiuh@ofni</span>
</p>