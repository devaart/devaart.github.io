---
        layout: page
        title: Groepspraktijk Mechelen Zuid - Dr. Sofie Decamps en Dr. Sofie Van Tongelen
---

Welkom op de website van huisartsenpraktijk De Vaart. U kan via deze website ook een <a href="http://www.introlution.be/clientwebsites/doctorwebsite_2/logincustom.aspx?domain=huisartsendevaart.be" target="_blank">afspraak maken</a>. 

### Nieuws

Onze huidige praktijkassistente, Saartje Louckx, is in blijde verwachting van haar 3e kindje. Na haar bevallingsrust gaat zij terug aan de slag als vroedvrouw in het ziekenhuis. Wij verwelkomen vanaf 15 september Marijke Henderickx, onze nieuwe praktijkassistente. Ze is van maandag tem vrijdag aanwezig in onze praktijk en dit telkens in de voormiddag. Telefoonoproepen worden door haar beantwoord en ook afspraken kunnen bij haar gepland worden.  Verder zal zij ook instaan voor de administratieve ondersteuning van de praktijk.

Afhalen van documenten en brieven, bellen voor inlichtingen gebeuren ook best tijdens de openingsuren van het secretariaat.
Zij kan ten allen tijde een arts doorverbinden indien u om dringende redenen een arts dient te spreken. 

Dr. Marie Lambrecht voltooide haar 2-jarige opleiding tot huisarts in onze praktijk en is nu afgestudeerd als huisarts. Wij wensen haar alle succes toe tijdens haar verdere carrière. 

Vanaf 1 oktober zal Dr. Noémie Schenk haar eerste jaar van de opleiding tot huisarts in onze praktijk doen. Wij herinneren U er graag aan dat wij dagelijks een patiëntenoverleg houden, zodat alle artsen in de praktijk op de hoogte zijn van uw medische toestand. <a href="praktischeinfo.html#opleidingspraktijk">Klik hier</a> voor meer informatie over onze praktijk als opleidingsplaats.

### Raadplegingen

Om de kwaliteit van zorgen voor onze patiënten te bewaren en voldoende beschikbaar te kunnen blijven, heeft onze praktijk vanaf 01/11/'17 een patiëntenstop ingevoerd. U kan zich om die reden ook niet meer online aanmelden als nieuwe patiënt in onze praktijk. U kan telefonisch met ons contact opnemen voor meer info, bij voorkeur elke werkdag tussen 8u30 en 12u.

U kan een afspraak inplannen via de online agenda of telefonisch, bij voorkeur in de voormiddag, via het secretariaat. Indien er geen plaats meer vrij is in de online agenda maar U toch voor een dringend probleem nog dezelfde dag moet gezien worden, kan U uiteraard ook steeds telefonisch contact opnemen. 

U kan ook 's avond terecht voor een afspraak. We zouden wel willen vragen om zoveel mogelijk overdag te komen indien U daartoe de mogelijkheid hebt. Of toch het vroegst mogelijke tijdstip te kiezen. Zo kunnen we iedereen de kans bieden om zo snel mogelijk gezien te worden.

### Griepseizoen 2018-2019:

Griep treft elke winter 1 op de 10 mensen. Meestal genees je vanzelf, maar bij sommige risicogroepen kan griep ernstige gevolgen hebben. Daarom wordt een griepvaccin aanbevolen voor iederen ouder dan 65 jaar, zwangeren, ouders van kindjes jonger dan 6 maanden en mensen met gezondheidsproblemen zoals diabetes of een ziekte van longen, hart, lever of nieren. Jaarlijkse griepvaccinatie biedt de beste kans om zonder griep de winter door te komen.

Personen die tot één van deze risicogroepen behoren, kunnen vanaf 17 september, van maandag tem vrijdag tussen 8u30 en 12u hun voorschrift voor het griepvaccin komen afhalen bij onze praktijkassistente.

Op onderstaande momenten kan u zonder afspraak terecht voor het plaatsen van een griepvaccin. Let op: U dient het vaccin zelf mee te brengen.
- Vrijdag 26 oktober tussen 11u en 12u
- Donderdag 8 november tussen 13u30 en 14u30
- Dinsdag 13 november tussen 20u en 21u

Tijdens deze momenten is er enkel tijd voor het zetten van uw griepvaccin. Indien u nog andere vragen hebt, vragen wij u vriendelijk een aparte consultatie te boeken op een ander tijdstip.
 
### Belangrijk: geïnformeerde toestemming

Beste patiënten, in deze gedigitaliseerde tijden is het mogelijk voor ons als huisarts om efficiënter samen te werken met andere zorgverleners in de eerste lijn en met de ziekenhuizen. Dit kan alleen door uw geïnformeerde toestemming (informed consent) te geven om uw gezondheidsgegevens te delen.

Wat houdt dit precies in? Als u uw goedkeuring geeft, kunnen zorgverleners relevante gegevens met betrekking tot uw medische voorgeschiedenis, medicatie, vaccinaties, enz. op een beveiligde manier met elkaar delen. Op die manier kunnen we beter samenwerken, onnodige onderzoeken vermijden en u beter behandelen. Enkel zorgverleners waar u een therapeutische relatie mee heeft, kunnen deze gegevens inkijken. Hiervoor wordt telkens ingelogd met uw elektronische identiteitskaart. 

Een voorbeeld: u gaat naar de kust en krijgt een ongeval waarvoor u opgenomen moet worden in het plaatselijk ziekenhuis. Door uw toestemming te geven kan de spoedarts nakijken of en welke medicatie u neemt, of u allergieën heeft, of u al eerdere operaties gehad heeft, enz. Hierdoor kan er snel en efficiënter gehandeld worden.

Hoe kan u uw toestemming geven? Dat kan u thuis zelf doen via: <a href="www.patientconsent.be">www.patientconsent.be</a>. U dient dan in te loggen met uw elektronische identiteitskaart. U kan dit ook bij de huisarts doen, de apotheek of in het ziekenhuis. U kan op elk moment uw toestemming intrekken en u kan steeds vragen aan uw zorgverlener om bepaalde informatie niet te delen.

Aarzel niet ons aan te spreken als u nog vragen hierover heeft!






