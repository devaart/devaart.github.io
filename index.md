---
        layout: page
        title: Groepspraktijk Mechelen Zuid - Dr. Sofie Decamps en Dr. Sofie Van Tongelen
---

Welkom op de website van huisartsenpraktijk De Vaart. U kan via deze website ook een <a href="http://www.introlution.be/clientwebsites/doctorwebsite_2/logincustom.aspx?domain=huisartsendevaart.be" target="_blank">afspraak maken</a>. 

### Nieuws

Vanaf 1 september 2017 ondersteunt Saartje Louckx onze praktijk als praktijkassistente. Saartje is eveneens vroedvrouw en lactatiedeskundige, meer info hierover vindt U verder op onze website. Ze is van maandag tem vrijdag aanwezig in onze praktijk en dit telkens in de voormiddag. Telefoonoproepen worden door haar beantwoord en ook afspraken kunnen bij haar gepland worden.  Verder zal zij ook instaan voor de administratieve ondersteuning van de praktijk.

Afhalen van documenten en brieven, bellen voor inlichtingen gebeuren ook best tijdens de openingsuren van het secretariaat.
Zij kan ten allen tijde een arts doorverbinden indien u om dringende redenen een arts dient te spreken. 

Onze haio, Dr. Marie Lambrecht blijft nog een jaar in onze praktijk. Zo zal zij ook haar laatste jaar van de opleiding huisartsgeneeskunde in onze praktijk voltooien. Zij zal tot 31/08/2018 in onze praktijk blijven. Tot dan kan U dus ook bij haar terecht voor een afspraak. Wij herinneren U er graag aan dat wij dagelijks een patiëntenoverleg houden, zodat alle artsen in de praktijk op de hoogte zijn van uw medische toestand. <a href="praktischeinfo.html#opleidingspraktijk">Klik hier</a> voor meer informatie over onze praktijk als opleidingsplaats.

### Raadplegingen

U kan een afspraak inplannen via de online agenda of telefonisch, bij voorkeur in de voormiddag, via het secretariaat. Indien er geen plaats meer vrij is in de online agenda maar U toch voor een dringend probleem nog dezelfde dag moet gezien worden, kan U uiteraard ook steeds telefonisch contact opnemen. 

U kan ook 's avond terecht voor een afspraak. We zouden wel willen vragen om zoveel mogelijk overdag te komen indien U daartoe de mogelijkheid hebt. Of toch het vroegst mogelijke tijdstip te kiezen. Zo kunnen we iedereen de kans bieden om zo snel mogelijk gezien te worden.


### Vroedvrouw/lactatiedeskundige

Sinds 1 juni houdt Saartje Louckx  op zelfstandige basis consultaties in onze praktijk op dinsdagavond., tussen 16u en 20u. U kan bij haar terecht voor opvolging van de zwangerschap. Ook postnatale zorgen aan huis neemt ze op zich. 

U hoeft geen patiënt te zijn in onze praktijk om bij haar terecht te kunnen. Gelieve 2 klevertjes van de mutualiteit mee te brengen als u bij haar op raadpleging komt. Meer informatie vindt U op haar website <a href="http://www.thuisvroedvrouw.be">www.thuisvroedvrouw.be</a>.


### Griepseizoen 2017-2018:

Griep treft elke winter 1 op de 10 mensen. Meestal genees je vanzelf, maar bij sommige risicogroepen kan griep ernstige gevolgen hebben. Daarom wordt een griepvaccin aanbevolen voor iederen ouder dan 65 jaar, zwangeren, ouders van kindjes jonger dan 6 maanden en mensen met gezondheidsproblemen zoals diabetes of een ziekte van longen, hart, lever of nieren. Jaarlijkse griepvaccinatie biedt de beste kans om zonder griep de winter door te komen.

Concrete data voor het plaatsen van een griepvaccin volgens spoedig.

Tijdens deze momenten is er enkel tijd voor het zetten van uw griepvaccin. Indien u nog andere vragen hebt, vragen wij u vriendelijk een aparte consultatie te boeken op een ander tijdstip.


 
### Belangrijk: geïnformeerde toestemming

Beste patiënten, in deze gedigitaliseerde tijden is het mogelijk voor ons als huisarts om efficiënter samen te werken met andere zorgverleners in de eerste lijn en met de ziekenhuizen. Dit kan alleen door uw geïnformeerde toestemming (informed consent) te geven om uw gezondheidsgegevens te delen.

Wat houdt dit precies in? Als u uw goedkeuring geeft, kunnen zorgverleners relevante gegevens met betrekking tot uw medische voorgeschiedenis, medicatie, vaccinaties, enz. op een beveiligde manier met elkaar delen. Op die manier kunnen we beter samenwerken, onnodige onderzoeken vermijden en u beter behandelen. Enkel zorgverleners waar u een therapeutische relatie mee heeft, kunnen deze gegevens inkijken. Hiervoor wordt telkens ingelogd met uw elektronische identiteitskaart. 

Een voorbeeld: u gaat naar de kust en krijgt een ongeval waarvoor u opgenomen moet worden in het plaatselijk ziekenhuis. Door uw toestemming te geven kan de spoedarts nakijken of en welke medicatie u neemt, of u allergieën heeft, of u al eerdere operaties gehad heeft, enz. Hierdoor kan er snel en efficiënter gehandeld worden.

Hoe kan u uw toestemming geven? Dat kan u thuis zelf doen via: <a href="www.patientconsent.be">www.patientconsent.be</a>. U dient dan in te loggen met uw elektronische identiteitskaart. U kan dit ook bij de huisarts doen, de apotheek of in het ziekenhuis. U kan op elk moment uw toestemming intrekken en u kan steeds vragen aan uw zorgverlener om bepaalde informatie niet te delen.

Aarzel niet ons aan te spreken als u nog vragen hierover heeft!






