---
        layout: page
        title: Covid-19
---

## Informatie COVID-19

Omdat we merken dat niet iedereen correct op de hoogte is van de COVID-symptomen zetten we hieronder alles nog eens op een rijtje.

We willen ook benadrukken dat je mogelijk al getest moet worden bij milde symptomen. Met andere woorden, je kan ook besmet zijn met COVID zonder heel erg ziek te zijn. Koorts is bijvoorbeeld niet altijd aanwezig.

Ook nog eens een warme oproep om telefonisch contact op te nemen met de praktijk bij verdachte symptomen en dus zelf geen online afspraak vast te leggen.

### Mogelijke besmetting met Covid-19?

* minstens één van de volgende hoofdsymptomen die acuut ontstaan zijn, zonder andere duidelijke oorzaak :

  * hoest
  * kortademigheid
  * pijn in de borstkas
  * geur- of smaakverlies

OF
* minstens twee van de volgende symptomen, zonder andere duidelijke oorzaak:

  * koorts
  * spierpijn
  * vermoeidheid
  * verstopte neus/ loopneus
  * keelpijn
  * hoofdpijn
  * geen eetlust
  * waterige diarree
  * acute verwardheid 
  * plotse val

OF
* verergering van chronische respiratoire symptomen (COPD, astma, chronische hoest...), zonder andere duidelijke oorzaak.
 

### Wat is het verschil tussen hoog en laag risico contact.

Hoog risico (=nauw) contact
* Een persoon met een cumulatief contact van 
  * minstens 15 minuten 
  * binnen een afstand van <1,5 m (face tot face)
  * zonder correct gebruik van een mondmasker (neus en mond volledig bedekkend) door één van beide personen. 
* Een persoon die in direct contact is geweest met lichaamsvloeistoffen van een COVID-19 patiënt.
* Een persoon die door de ‘Coronalert’ app werd geïdentificeerd als een nauw contact.
* Een persoon die meer dan 15 minuten samen met een COVID-19 patiënt heeft gereisd, in eender welk transportmiddel, zittend binnen twee zitplaatsen (in eender welke richting).

Laag risico contact
* Een contact waarbij aan één van de criteria van een hoog risico contact niet voldaan wordt is een laag risico contact, dus: 
  * Een persoon die meer dan 15 minuten contact heeft gehad met een COVID-19 patiënt op een afstand van <1,5 m, maar waarbij beiden adequaat een mondmasker hebben gebruikt (neus en mond bedekt).

  * Een persoon die minder dan 15 minuten contact heeft gehad met een COVID-19 patiënt op een afstand van <1,5 m.

  * Een persoon die zich meer dan 15 minuten in dezelfde kamer/gesloten omgeving bevond met een COVID-19 patiënt, maar waarbij een afstand van >1,5 m gerespecteerd werd.

Voor gezondsheidsmedewerkers gelden andere richtlijnen.
Indien er een besmetting op school wordt vastgesteld, gelden de richtlijnen van het CLB.

### Reizigers

Reizigers die een negatieve test moeten voorleggen bij aankomst in het land van bestemming, kunnen hiervoor niet langer in de praktijk terecht. 
U kan hiervoor een afspraak maken in het Tropisch Instituut te Antwerpen of het testcentrum van Brussels Airport. Deze test wordt niet terugbetaald. 


